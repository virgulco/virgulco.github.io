---
layout: page
title:
  eng: About
  en: Hakkımda

# The About page
# © 2017-2019 Cotes Chung
# MIT License
---

**Virgul.co** çoğunlukla haftalık olarak yazılım deneyimlerimi, projelerde karşılaştığım sorunlar ve çözümlerini paylaştığım bir blog.
Aynı zamanda open source dünyasına ufak da olsa bir katkı. Her türlü soru, görüş, öneri, hatta 'şöyle bi fikrim var ama..' dediğin her şeyi
hiç çekinmeden benimle paylaşabilirsin.

## Kişisel Bilgiler
  Balıkesir'de doğdum. Çocukluğumdan yetişkinlik dönemime kadar hayvanlarla sokaklarda koşturarak büyüdüm. 
  Babamın 1998 yılında eve Escort marka bir bilgisayar almasıyla PC Oyun alaylısı olarak bilgisayar kullanmaya başladım.
  56K modem ile gazeteden çıkan ixir ve e-kolay cd'leriyle girdiğim ilk internet sitesi grafi2000 olmuştu. İnternetin bitebilen bir şey olduğunu
  düşündüğümüz için fişini çekip flash oyunları offline oynayarak mahalledeki çocukların gözüne girdim.

  2008 yılında liseye başladım. 2011 yılında İstanbul Üniversitesi İktisat Fakültesi'nde İktisat okumaya başladım. 2015 yılında mezun olup çalışma hayatıma
  başladım. 4 yılımı gelecekte ne olacağıma karar vermek için harcadım. Bir yanda insanlar uzaya çıkarken Excel'di raporlama tool'larıydı derken iğneyle kuyu kazdığımı farkettim. Aylarca gündüz ofiste excel tabloları hazırlayıp gece Python koşturdum. Nihayetinde hayatım boyunca yapmak istediğim işi buldum. 
  İki şişko kedim, dört çiçeğim var. Analog fotoğrafın hastası, Contax'ın ustasıyım. 



## İş Deneyimleri
- 2013-2013 - Erdikler Taxand - Denetim Stajyeri
- 2014-2014 - Doğuş Holding - Bütçe Raporlama Stajyeri
- 2015-2016 - Zorlu Holding - Bütçe Raporlama Uzmanı
- 2016-2018 - Reeder Tech - İş Analisti
- 2018-2019 - Sabancı Holding - İş Analisti
- 2019-.... - Artistanbul - Python Geliştirici



## Uzmanlıklar
- Python based: Flask, Django & Rest, Framework
- PHP based: CodeIgniter,
- Javascript based: React.js, React Native,
- DevOps: Vagrant, Docker, VirtualBox,
- Database: SQLite3, PostgreSQL,
- GitLab (+API), GitHub (+API), Redmine (+API), Sendgrid (+API), Slack (I ❤ Slack API), Asana, Miro


## Projeler
- **Virgul.co**: Ruby ile yazılmış bir blog framework'ü olan Jekyll ile geliştirilmiştir. Text bazlı olduğu için GitHub Pages üzerinden host edilir. 
Nasıl kurulur, nasıl deploy edilir ve nasıl geliştirilir merak ediyorsan [Jekyll ile blog yapımı](https://virgul.co) sayfasını ziyaret edebilirsin.

- **Badpanty E-Commerce**: Cryptocurrency ile alışverişi destekleyen C2C e-ticaret sitesi. Backend Django, frontend React.js ile geliştirilmiştir. Geliştirme devam etmektedir. PostgrSQL veritabanı kullanır. Asenkron işlemler için Celery'den faydalanılmaktadır.

- **Gratis Kariyer**: Gratis'in Kurumsal ve kariyer web sitesidir. İş başvuruları, çalışan röportajları, şirket hakkında bilgiler içerir. 
Wordpress ile geliştirilmiştir. [Gratis Kariyer](https://www.gratis.com/kariyer)

- **Mobil Haber**: Son dakika haberlerinin paylaşıldığı mobil haber uygulamasıdır. Frontend'de iOS ve Android için hibrit çözüm sunan React Native + Redux,
backend'de ise PHP ile geliştirilmiştir. Geliştirme devam etmektedir.

- **Pismilla Slack APP**: Slack API ile Python diliyle geliştirilmiş asenkron olarak çalışan bir Slack botu. Bulunduğu kanalı dinler, komut verildiğinde
harekete geçer. Ofis içindeki işlerin rastgele delege edilmesi için yazıldı. "Kim kahve yapsın?", "Kim markete gitsin?" gibi sorulara kanal içinden rastgele
bir kişiyi seçerek yanıt verir. API'lerin çalışma mantığını Bilal'e anlatır gibi anlattığım blog yazım için şurayı [şurayı](https://virgul.co/posts/api/) ziyaret edebilirsin.

- **Reminder Birey Redmine APP**: Redmine API ile Python dilinde geliştirilmiş Slack üzerinde çalışan bir reminder uygulaması. Yazılım şirketinde işleri yoluna koymak çok kolay bir şey değil. Takip edilecek çok fazla şey var. Geliştirme kodu yazıp editörü kapatınca bitmiyor. Conflict'ler, teste almak, canlıya taşımak derken işler uzuyor. Reminder Birey her sabah saat 10'da cronjob ile çalışarak bize GitLab'da bekleyen tüm merge request'leri kimde beklediği ve ne zamandır beklediği detayıyla raporluyor. 